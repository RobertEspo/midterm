Task 2. Readings
Alqochamanta Willakuy
Ch'uskamantawan, Takachamantawan
Ch'uska, wasiyta allinta qhawanki. Suwataq hamunman, allinta kanikunki. Qanpas Takacha
paqochata allinta michiysiwanki. Kundortaq owijata qechuwasunman, nispa mamakuqa iskaynin
alqoman mijunata qaran. Mamaku, qhawarikuqtinsi wasin punkupi, iskay runa tiyashasqa. Chay
runakunaqa sonqon ukhullapis ninku: Kay mamakuqa askha kaqniyoqmá kasqa. Imatan
apasunman? Llamantachu, ichaq qolqentachu. Pikunachá, imatachá munankun nispa mamakupas
puñuq haykupusqa. Ch'isintas kay millay runakunaqa suwakuq haykunku, alqokunata
manchakuspas, aycha kankata alqokunamanqa qaraykunku. Suwakunaqa, alqokunaq kanka
mijunankukamas mamakuq puñusqanman haykunku. Maypin qolqe? Maypin qori? Nispa
mamakuta mancharichinku. Payañan kani, manan kallpay kanñachu. Imatapas ruwawaychis.
Ichaqa, tusurqosaqraq, takiyqosaqraq, nispa. Mamakuqa takiyta qhallaykun. Ch'uskachay,
Takachay. Alqokunaqa sutinkuta uyarispas phawaykamunku. Suwakunata kanispas yaqa
wañuchinku.
Tarukakunamanta Willakuy
Iskay salq'a tarukachakunas kuskalla maymanpas puriqku. Huk p'unchayñataqsi manan mijunata
tarispa huyay purikushasqaku. Challyamansi, huk llaqta taruka rijurimuspa kay hinata willarisqa.
Uray wayq'opi sumaqtaña chakrakuna llanllarishan, phawaychis! Ama yarqaymanta
wañuychischu, nispa. Tarukakunaqqa usqayllas mijuna maskaq urayamunku. Cheqaqtas, sumaq
q'omer pamparaq: sara, hawas, papa wiñayushasqa. Tarukakunaqqa chayta tarispas wiqsankuq
hunt'anankama mijuykunku saqsasqataqsi puñurqapusqaku. Hukninkaq tarukaq riqch'arinapaqsi
121
hatun karay puma sumaqllata muskhiykushasqa. Malliyuytañas munashasqa. Tarukachakunaqa
riqch'arispankus wichayman, urayman cheqerinku. Pumaqqa manas mayqenintapas hap'iyta
atinchu. Aswansi p'atakiskaman urmaykuspa wañupusqa.
Atoqmanta Willakuy
Asnaq simi atoqmanta
Huk'uchas atoqwan pananta tiyananta munasqa. Chaysi atoqtaqa wasin rinanpaq mink'akun.
Chaypi pananwan reqsikunanpaq. Atoqqa kusisqa huk'uchaq wasinman chayaspa, huk'uchata
napaykukun. Huk'uchapas napaykuspa nin:
Wayqey, simiyki millayta asnashan. Manachu maqllirqakamuwaq.
Ari wayqey, unuchata q'oñirqachinpuway, nispa atoqqa nin.
Huk'uchaqa unutas q'oñirqachin, unuqa t'impurunsi. Opa atoqqa mankallamantan siminman
hich'aykukun. Chayqa, siminta unut'impuwan phusullurqachikuspa qhaparqachaykun. Mana
chanintas, waqaykun. Huk'uchatas k'amiykun: saqra huk'ucha; suwa huk'ucha, nispa.
What is your name?
¿Cómo se llama?
Iman sutyki?
2. How are you today?
¿Cómo está usted hoy?
Imaynalla kashanki?
3. Where are you from?
¿De dónde es usted?
Maymanta kanki?
4. Where do you live?
¿Dónde vive?
Maypi tiyanki?
5. How long have you lived there?
¿Por cuánto tiempo ha vivido allí?
Hayk’a wataña chayllatapi tiyanki?
6. Do you go to school? Where do you go to school? What do you study in school?
¿Asiste la escuela? ¿Qué escuela asiste? ¿Qué estudia?
Escuelata rinkichu? Ima escuelaman rinki? Ima yachakuyki?
7. Do you work? Where do you work? What kind of work do you do?
¿Trabaja? ¿Dónde trabaja? ¿En qué trabaja?
Llank’ankichu? Maypi llank’anki? Imapi llank’anki?
8. What would you like to do in the future?
¿Qué quiere hacer en el futuro?
Imataq ruwayta munawaqrí?
9. What did you like to do when you were a child?
¿Qué le gustaba hacer cuando era niño/a?
 Erqe kashaqtiyki, imata ruwayta munaq kanki?.
10. Talk about a particularly memorable event that happened to you in the recent or far-off
past.
Dime todo lo que puede de un evento memorable que le pasó en el pasado.
Willarikuway ima sumaq yuyakusqaykita.
